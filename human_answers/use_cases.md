# Конкретні кейси використання. Що агенти вже можуть робити, з чим виникли труднощі

[← Повернутися до списку питань](../agents.md)

## Кейси

Проект Cconstruct, розділ авансів, початок завдання більш стандартно робив, з GitHub Copilot, а потім продовжив з різними агентами, в режимі більш такого точкового обговорення просування по вирішенню. Там спробував Cursor, GitHub Copilot в режимі агента, Augment. Пізніше деякі фікси дуже легко вдавалось робити просто копіюючи текст завдання з Trello в агент. Для розгляду практичних кейсів, найпростіше показати якусь історію обговорення. Потім великий рефакторінг зробив для класів Admin та Model просто обговорюючи з Augmentом. Для роботи з git також можна використовувати, просити робити консольні команди. Зараз з Claude Code роблю новий проект, просто в режимі обговорення в чаті. Я по суті не описую кейси, бо можу просто показати історію обговорення та приклади демонстрації роботи агентів.

## Що можуть робити

Повністю виконати невелику задачу (звичайно треба провести ревью результату). Виконати якийсь підпункт, який можна сформулювати (створити метод, перенести метод, відредагувати метод). Створити документацію. Спробувати попрацювати над великим завданням. Робота з перекладами. Автоматизація масового рефакторінгу. Виконати пошук у проекті (в коді), пояснення взаємозв'язків. Попрацювати з базою даних через консольні команди, щоб зробити певні висновки.

## Труднощі

Найбільші труднощі - опрацювання великих файлів, та обробка переносів (CRLF). Із-за цих труднощів може бути що агент спробував прочитати файл, уперся в ліміт, почав шукати фрагменти файлу через внутрішні інструмента або консольні команди. Або пробував відредагувати, редагування обвалилось. Або спробував відредагувати великий файл, і згенерував повний відредагований файл, і повільно зверху вниз потроху перезаписує рядок за рядком (а більшість перезаписів це те що і так там вже є). GitHub Copilot агент робить повільний перезапис всього великого файлу. Інші агенти формулюють дельту оновлення файлу, але всеодно дещо туплять з великими файлами та CRLF. Augment так робив, що кожен раз у всьому файлі запускає якусь свою утиліту для нормалізації кода, там наприклад видаляє пробіл наприкінці рядку, і через це в коміті буде видно що забагато рядків відредаговано. Я навіть обговорив з Augment, знайшов вихід, команду `git diff -w | git apply --cached --ignore-whitespace`, яка робить ефект як `git add`, але стосовно рядків які мають фактичні зміни коду, а пробільні зміни поза `git add` і їх можна скасувати чи окремо комітити. Але, незважаючи на ці труднощі, Augment та Claude Code більш-менш нормально просуваються до вирішення задач.

Додаткові труднощі в тому що іноді трохи важко аналізувати новий код, який не сам щойно написав. Іноді здається що якось трошки заплутано вийшло, тобто треба думати щоб зрозуміти, чи дійсно цей код коректно вирішує задачу. І от саме тому що важко аналізувати великий чужий код, іноді навіть зручніше завдання розбити на підзадачі, тоді буде простіше перевірити кожну підзадачу окремо.

Буває що агент має якесь упередження стосовно підходів, робочого процесу, і якщо домовлятись що треба робити інакше, не завжди це можливо. Іноді простіше самому в коді відредагувати якісь моменти, щоб довго не обговорювати. Наприклад, не вдалось вмовити Augment не робити пробільні зміни у файлах. Не вдалось домовитись з Claude Code завжди використовувати rg замість grep. Не вдалось вмовити Claude Code задокументувати ціни на агенти дійсно актуальними цінами (може є регіональні відмінності цін). Буває що можна просити, пересунь блок коду трохи вище, не туди, нижче, та не туди, і потім просто самому розмістити як мав на увазі.

Коли в коді деякі коментарі на англійській, а деякі на українській, то агенти часто коментує не на тій мові, на якій я хотів. Але я його розумію, очевидно що коли на вході по різному, то він думає що на виході також треба по різному. Я додав у пам'ять, щоб англійською мовою коментував, і він в цілому в основному дослухається.

Додатковий момент, якщо агент має уточнення стосовно проекту та підходів роботи, які сконфігуровані в спеціальних файлах, то не завжди агент буде дослухатись до цих уточнень. Тобто, в цілому, в середньому дослухається, а іноді і зробить навпаки. Особливо якщо він має упередження, і задокументувати що роби ось саме так, може бути що і не допоможе це. От наприклад, навіть в пам'ять йому записав працювати з rg замість grep, всеодно часто використовує grep, бо у навчальних прикладах очевидно набагато частіше використовується grep. Коментувати код англійською мовою, в пам'яті також записав, всеодно іноді коментує українською. Ну і це важливо, не намагатись отримати від нього все і одразу, якщо має якісь упередження, мабуть не треба занадто довго його переконувати що так не треба. Я буває просто прошу, в новому коді зараз переклади на англійську коментарі, і робить. Мабуть це можна було б виправити, якщо попросити його перекласти коментарі в усьому проекті, щоб він не бачив контрприкладів. Також з CRLF можна знайти якесь масове вирішення для всього проекту. Проблему великих файлів можна обійти, якщо відрефакторити на дрібніші файли. Проблему з rg та grep можна ігнорувати взагалі, я сам її придумав. Хоча, можна було ще пробувати alias використати, типу під назвою grep насправді щоб запускався rg. В цілому, можна шукати якісь компромісні вирішення, які зменшують суперечки між людиною та агентом.
