# Навчання агента. Чи треба вчити? Як вчити? Як добре вчиться?

[← Повернутися до списку питань](../agents.md)

Сучасні ШІ-агенти для кодування мають високий рівень попереднього навчання, але можуть бути додатково оптимізовані для ваших специфічних потреб:

## Чи потрібно додатково навчати?

- **Загальне використання**: Для більшості випадків додаткове навчання не потрібне. Агенти постачаються з потужними моделями, які вже добре навчені.
- **Спеціалізовані сценарії**: Додаткове навчання може бути корисним при роботі зі специфічними технологіями, внутрішніми фреймворками або унікальними вимогами кодування. Але це не класичне навчання моделі, це конфігурування уточнень для вже навченої моделі.

## Методи налаштування різних агентів

### GitHub Copilot
Використовує файл `.github/copilot-instructions.md` для зберігання інструкцій проєкту. Детальніше: https://docs.github.com/en/copilot/customizing-copilot/adding-repository-custom-instructions-for-github-copilot?tool=vscode

### Cursor
Cursor має кілька способів налаштування:

1. **Файл .cursorrules** - інструкції для агента в корені проєкту
2. **Settings > General > Rules for AI** - налаштування для всіх проєктів
3. **Project Rules** (.cursor/rules/*.mdc) - нова система правил з контролем версій

Cursor підтримує функції роботи з контекстом через свою систему Project Rules, яка дозволяє підтримувати ефективну "пам'ять" проєкту. Детальніше: https://docs.cursor.com/context/rules

### Augment
Пропонує автоматичну індексацію проєкту. На поверхні інтегрований власний інструмент для роботи з пам'яттю "Memories", який заповнюється автоматично, за запитом або через ручне редагування.

Augment має розширену контекстну ємність до 200,000 токенів, що дозволяє агенту працювати з великими кодовими базами. Функціональність "Memories" дозволяє зберігати та використовувати знання про проєкт і стиль кодування розробника між сесіями. Детальніше: https://docs.augmentcode.com/using-augment/agent

### Claude Code
Claude Code використовує **файл CLAUDE.md** - спеціальний конфігураційний файл у корені проєкту, який містить інструкції для агента, включно зі стилем кодування, цільовими параметрами проєкту, та іншими перевагами. Claude Code автоматично розпізнає та використовує цей файл під час роботи з проєктом.

Файл **CLAUDE.md** можна генерувати командою `/init`.

Файл **CLAUDE.md** не можна робити дуже великим. Але працює синтаксис імпорту `@document.md`, `@subdirectory/doc.md` яких дозволяє створити дерево імпортування структурованої документації. Причому цю документацію можна розширити автоматизовано, у діалозі з агентом.

Claude Code також підтримує "індексацію проєкту при розмові" - тобто, він будує розуміння кодової бази під час інтерактивної сесії, і зберігає це розуміння протягом всієї сесії. Докладніше про управління пам'яттю: https://docs.anthropic.com/en/docs/claude-code/memory
